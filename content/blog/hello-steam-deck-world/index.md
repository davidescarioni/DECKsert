---
title: Hello, Steam Deck World
date: "2023-02-26T11:51:03.284Z"
description: "Da qualche parte bisogna pur cominciare"
---

Ciao, mi chiamo Davide e sono un soddisfatto possessore di una Steam Deck 64GB.

Steam Deck è un prodotto che ho sempre sognato di possedere: un pc che fa funzionare giochi pc lontano dal proprio desktop, fantastico.
Prima del suo annuncio stavo cercando un tablet Windows al quale collegare dei controller ai lati per avere qualcosa di simile alla Switch... per fortuna quel progetto è naufragato :D

Ma ora la domanda che sorge spontanea è: perché ho scelto un PC a forma di console invece di un portatile tradizionale? E la risposta è semplicissima: vivere con la mia dolce metà in uno spazio ristretto mi ha costretto a trovare soluzioni alternative per giocare. La Steam Deck è stata la soluzione perfetta per avere il meglio di entrambi i mondi.

Certo, non è tutto rose e fiori, perché essendo pur sempre un PC, ci sono alcuni problemi, suggerimenti, trucchi e consigli specifici per questo tipo di prodotto (anche se probabilmente è proprio questo che piace a noi che la possediamo). Quindi ho deciso di creare questo blog dove posso condividere la mia esperienza e aiutare altri giocatori che hanno gli stessi problemi, magari aggiungendo anche qualche "consiglio per gli acquisti".

Tutto molto bello ma... perchè questo blog è così ~~brutto~~ semplice? Perchè ogni volta che voglio iniziare un progetto cerco di farlo nel migliore dei modi, ma, usando un'espressione che ho imparato di recente, _life gets in the way_, e questo fa sì che areni ancora prima di cominciare. Quindi questa volta parto al contrario: parto con una base semplice, la riempio di contenuti quando mi va e, quando ho tempo, aggiungo feature al sito stesso. Non sembra male come idea, vero? Vediamo come procede.

Davide
